IOANNIS DOMtNtct MANSH

VITA
ANGELVS FABRONIVS
PHILIPPO SARDto ARCHIEPISCOPO LVCENSI

S. P. D.

Nemo te, Praesul amplissime, melius
novit, quanta vis ingenii, doctrinae, et
elegantiae insit in Dominico PACCt110,cu-
jus opera sic uteris, ut Seminarii tui alum-
ni divinis litteris imbuantur. Ego quoque
pro jure amicitiae exigere me abillo pos-
se putavi, vitam ut Latine exponeret Jo.
Dominici MANSII, qui istam Sedem,quam
singulari opinione prudentiae atque inno-
centiae meritissimo occupas, per annos
quinque et amplius sic tenuit, ut vita
atque scriptis praeclarissima posteris e-
xempla ad imitandum reliquerit. Fuit qui-
dem semper laus propria Lucensium An-
tistitum, ut decus omne sapientiae cum
religionis,sacrarumque caeremoniarum stu-
dio jungeretur, in quo non modo populo-
rum, sed et Reipublicae ipsius salutem
atque felicitatem sitam esse rectissime
judicarunt. Quo enim referuntur omnia
Christi praecepta, nisi ut sobrie, juste, et
pie vivamuS, ut appetitus sint tranquilli,
atque omni perturbatione animi careant,
utque utilitates nostras iis in rebus quae-
ramuS, a quibus abest turpitudo, quae
si in deformitate corporis babet aliquid of.
tensionis, quanta illa depravatio et foedi-
tas turpificati animi debet videri? Exti-
terint licet multi, qui in hac infelicissima
rerum omnium conversione, atque eversio-
ne traducere conati sunt animos a divinis
’ institutionibus, et a sanctissimis majorum
exemplis ad turbulenta consilia, ii quidem
effugere vituperationem minime potuerunt
vel eorum, quos sperabant fore libidinum
suarum patronos. Virtus, ut praeclarum
est Ciceronis dictum, in tempestate quieta
est, et lucet in tenebris, et pulsa loco
manet tamen atque haeret in patria, splen-
detque per se se semper, nec alienis un—
quam sordibus obsolescit.

Porro quid est, quod ab illis non me-

tuaS, qui religionem, patriam, et omnia
honesta ludibrio babent? Si pacem, uti
speramuS‚ babebimu5, rectores civitatum
rerum praeteritarum commonefacti exem·
plis intelligent, quantum sua, quantum
Reipublicae intersit, munire communem
arcem bonorum, et abstruere perfugia im-
proborum, etqui sacris praesunt magis
magisque elaborabunt, ut non hic noster,
sed antiquus mos vigeat, atque ea studia
colantur, quae ad bene beateque viven-
dum, quanquam iis multi perverse et in-
grate abutantur, sunt instituta. Ad id opus
erit magistris, quorum nota sit doctrina,
facultas etiam et dexteritas in ea ceteris
tradenda, et quod caput est, morum pro-
bitas; nihil enim dicere et facere debent,
quod malurn oleat. Nee probatis tantum
erunt moribus. sed prudentes queque, et
ingenium habebunt accomodatum ei.quam
profitentur, arti atque ei generi auditorum,
quos in disciplinam recepere, quo melius
et ii tradant, et hi percipiant. Non rabio-
sus sit Grammaticus, non ineptiarum, sed
germanae eloquentiae laudator Rhetor, non
pertinax allique sectae addictus Philoso-
phus, non rixosus Theologus, omnes de-
nique caveant intempestiva, odiosa, atque
inefficacia praecipere. Aa id filiorum loco
habeant discipulos, nec pecuniae nimium
sint avidi3 nunquam enim bene traditur
disciplina, quae venditur, qnod in primis
vitavisse Socratem auctor est Xenophon
in Commentariis. Gratulor tibi quod liu-
jusmodi plures liabens adjutores, qui non
patientur quidem optima studia a Mansio,
et a te summis curis culta

. . in pejus ruere , et retro sublapsa referri

et subsidia industriae atque instrumenta
virtutis in libidine audaciaque consumi.
Vale.

Florentiae Non. Oct. MDCCCI.

*ᾗ

